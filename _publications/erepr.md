---
name: erepr
title: Secure quantum communication through a wormhole
arxiv: https://arxiv.org/pdf/2103.14996.pdf
bib: Czelusta, G., & Mielczarek, J. (2021). Secure quantum communication through a wormhole. arXiv preprint arXiv:2103.14996.
---

Czy da się wrzucić list do jednej czarnej dziury i wyjąć z innej? Być może. Przedstawiamy układ kwantowy, który pozwala na kwantową teleportację a w ramach hipotezy ER=EPR jest dualny do układu dwóch czarnych dziur połączonych tunelem czasoprzestrzennym.

W ramach mechaniki kwantowej możliwa jest teleportacja **stanu** kwantowego. Istotne jest tu właśnie słowo *stan*, gdyż teleportacja ta nie polega na tym, że w jednym miejscu materia znika a w drugim się pojawia. Polega na tym, że stan w jakim była materia w jednym zostaje przyjęty przez materię w innym miejscu, a jednocześnie stan tej pierwszej przestaje być taki jak na początku. Mówiąc obrazowo, gdybyśmy umieli przeteleportować człowieka (zakładając, że człowiek to tylko zbiór cząstek w określonym stanie) to telportacja wyglądałby tak. Na jednym końcu teleportu mamy człowieka, na drugim kupkę atomów z których da się człowieka zbudować. Dokonujemy teleportacji, człowiek zamienia się w bezkształtną kupkę atomoów a kupka atomów na drugim końcu zmienia się w tegoż człowieka.

<!-- rysunek kupek -->

Aby dokonać teleportacji niezbędne jest splątanie kwantowe. Jest to szczególnego rodzaju korelacja pomiędzy częściami układu, która sprawia, że stanowią one całość niezależnie od tego jak daleko się od siebie znajdują, tzn. nie wystarczy znać stan każdego z nich z osobna aby znać stan całości.

<div class="read-more">
    <p>
        Więcej o splątaniu przeczytasz w poście <a href="/blog/entanglement.html">Splątanie kwantowe</a>
    </p>
</div>

Samo splątanie jednak nie wystarczy. Ponieważ nie można przekazywać informacji z szybkością większą niż szybkość światła to również telportacja nie może zachodzić szybciej. Okazuje się, że aby teleportacja się powiodła należy przekazać pomiędzy nadawcą i odbiorcą pewne dodatkowe informacje, jednak co ciekawe nie mające nic wspólnego z teleportowanym stanem (a jednak konieczne do jego teleportacji, dziwne, ale prawdziwe).
<!-- mem That's true -->

<div class="read-more">
    <p>
        Więcej o teleportacji przeczytasz w poście <a href="/blog/teleportation.html">Kwantowa telepotacja</a>
    </p>
</div>

W naszej propozycji informacja, która jest przekaywana pomiędzy nadawcą i odbiorcą w celu dokonania teleportacji jest kwantowa, a nie klasyczna, jak w tradycyjnym protokole teleportacji.